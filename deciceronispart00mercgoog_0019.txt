12

citur, suspicio abesse non potest quin hoc modo magis
significetur quo Cicero filium suum incitando impellere
voluerit quam quo animum eius re vera inclinare et
propendere viderit. Similique ratione ex iis quae non·
nullis locis de moribus et officiis dicuntur, velut ἐξ 70, 83,
ut multa perperam a Pideritio huc relata omittamus,
intellegitur patre iudice etiam in hanc partem Marcum
incitamenti cuiusdam indiguisse. Sed haec, quae adhuc
paulo obscurius cernuntur, ut aliis congestis indiciis
clarescant aut omnino obruantur, ad ea quae certiora
sunt pergamus

Praecepta vero Ciceronis rhetorica inter se confe-
rentibus tria sunt nobis consideranda ad triplicem huius
disputationis finem accommodata. Ad controversiam
enim quae est de tempore tollendam nonnihil fortasse
faciet statuere utrum Cicero progrediente aetate senten·
tiam suam de doctrina dicendi emendare et corrigere
studuerit necne et, si progressio aliqua in iudiciis eius
deprehensa erit, quem ea spectata Partitionibus Ora-
toriis locum in librorum Tullianorum serie adsignare
liceat. Neque enim ex hac parte multum refert eane
de quibus agitur praecepta Cicero primus excogitaverit
an aliunde adsumpta probaverit. Nam fieri etiam in
deligendo et aestimando progressio potest. Deinde quo
Partitiones Oratoriae scriptae sint consilio ut appareat,
videndum est iisne in rebus quae et in hoc libello et in
aliis Ciceronis scriptis tractantur Partitiones una aliqua
ratione aut certis quibusdam rationibus a reliquis libris
discrepent. Et quoniam fontes quoque Partitionum hac
comparatione respicere volumus, definiatur oportet qua·
tenus eae ex aliis Ciceronis scriptis potuerint emanare,
ut ita etiam aditus ad quaestionem de novis quae sunt
in Partitionibus pateat. Atque haec quidem de ratione
comparandi.

Dividit autem Cicero in Partitionibus omnem di-

 

