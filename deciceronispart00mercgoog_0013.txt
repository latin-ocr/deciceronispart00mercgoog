6

adsequi praeterquam quod in ipsa arte versaretur, tem-
pore scribendi incognito perspici penitus non potest3
quaestionem denique quae est de proximis libelli fonti-
bus homines docti breviter adhuc perstringendo paene
integram reliquerunt. Hoc igitur agimus ut, simodo id
contigerit, accuratius definiamus quando et cur et qui-
bus sit adminiculis opusculum de quo quaeritur conscrip-
tum. Et quamquam tria de quibus disceptetur proponimus,
ea et colligata inter se et idonea sunt quae una trac·
tentur3 viamque ad triplicem quam significavimus causam
'diiudicandam ita munire conabimur ut, paucis de sermo·
nis ratione expositis ne illa neglecta amplius errores pa·
riat, plenam Partitionum cum iis quae in reliquis Cice·
ronis libris reperiuntur praeceptis oratoriis comparatio·
nem instituamus neque alia omittamus adiungere quae·
cumque sive e vita Ciceronis et patris et filii sive ali·
unde repetita utiliter spectari posse ducamus. Sed ad
id quod suscepimus adgrediamur.

Facit igitur se in Partitionibus Cicero curn filio
colloquentem, ita ut Marco tantummodo interroganti ipse
cum auctoritate respoudeat. Quem in sermonem quod
nullo praemisso prooemio omnia quae hoc libro com·
plexus est inclusit initioque ipsius dialogi aditum earum
rerum de quibus praecepturus erat patefecit, rationem
Platonicam secutus est, morem autem Aristotelium in eo
quod principatum disputationis penes ipsum esse maluit
(cf. ad Att. 13, 19, 4). Et tamen honorifico quodam
modo secundas partes dedit filio, utpote qui rei non
esset imperitus, itaque cuius potissimum causa libellum
conscriberet significavit3 quamquam inde colligere non
licet voluisse eum Partitiones minus quam Topica quae

ad Trebatium misit in multorum manus venire (cf. top.
19, 72). Iam quibus causis adductus Cicero Partitiones
sic conformaverit pro certo dici non potest. Aa Cato-
nem Censorium ad Marcum filium de arte dicendi scrip-

 

