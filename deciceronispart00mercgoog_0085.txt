18

tractandi rationem ipse inlibris de oratore ineundam
in iure civili ad artem redigendo docuerat (1‚42‚ 188,
190), ut scilicet primum in genera res digereretur
deinde generum dispertirentur membra, turn propria
cuiusque vis definitione declararetur. Et de singulis
partitionibus plurimae ita sunt comparatae ut eas diffi-
cile sit scribenti ipsi non attribuere, ut primam totius
doctrinae partitionem (cf. p. 16), ut duplicem pro triplici
distributionem eorum quae ad fidem faciendam pertinent
(p. 18), ut distributionem testimoniorum (p. 19) et collo·
cationis (p. 21), ut primam divisionem elocutionis (p. 22),
ut simplicium distributionem (p. 22 sqq.)‚ ut virtutum
quas principium (p. 29 sqq.) et quas narratio (p. 31 sqq.)
habere debeat distributionem, ut partitionem veri sirni-
lium (p. 33 sqq.) et reprehensionis (p. 37 sqq.) et virtutum
(p. 50 sqq.) aliasque quas explicavimus plures3 in quibus
omnibus perspicuum est Cicero accurate partiendi studio
adductus et cur a pristinis suis partitionibus discedere
debuerit et quibus viis ad eas quas novas induxit ipse
sine duce potuerit pervenire. Vestigia autem quae in
iis quae primum in Partitionibus profert indagare possumus
alienae doctrinae non ad unum sed ad plures, ad Aristo·
telem, Theophrastum, Athenaeum, Cornificium, spectant
(cf. pp. 27, 41, 45, 59, 66). Neque ea omnia in quibus
talia impressa vestigia sunt sine mutatione et correctione
ab illis scriptoribus accepta tradidit sed supplendo ali·
terve conformando sua ex alienis fecit. Et fieri potest
ut simili modo etiam ab aliis pauca sit mutuatus. Uni·
versum autem libellum nihil est causae quod, ut qui·
dam¹⁵), putemus Ciceronem ex uno aliquo fonte duxisse.

Neque illud significavit cum diceret (p. or. 40, 139) omnes
oratorias partitiones ex Academia effloruisse. Quod qui-

15) cf. Ο. Wallies, de fontibus Topicorum Ciceronis, Hal. a.
1878, pp. 21, 41, 48.

 

