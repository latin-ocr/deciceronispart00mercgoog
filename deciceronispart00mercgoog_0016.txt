9

sisse. Et, quasi nullis ad hanc rem confirmandam opu's
esset argumentis, posuerunt iis quae de otio deque
Roma exeundi potestate studiisque Marci philosophicis
nondum susceptis dicuntur veram esse occasionem nota-
· tam, quae eius qui scriberet animo obversaretur, et sic
terminum posse constitui post quem necessario Parti·
tiones conscriptae viderentur.¹ Cum enim perspicuum
sit libellum non ante id tempus scriptum esse quo Cicero
pro consule in Ciliciam profectus est isque, postquam
exeunte fere anno qui Caesare dictatore iterum fuit in
urbem rediit, primum eam proximo anno rursus relique·
rit, negarunt ante hunc annum ab co dici potuisse quae
in Partitionibus Oratoriis de potestate Roma exeundi
leguntur. Postea autem eas non esse editas aliis, de
quibus infra dicendum erit, argumentis satisfacile esse
probare duxerunt. Vix autem qui rem excusserint totam
ita ad annum ab urbe condita septingentesimum octavum
verba de quibus agimus, dummodo iis vera depingi cen·
scant, spectare iudicabunt. Si enim illud quod dicitur
verum est, ideo Ciceroni otium fuisse quod aliquando
Roma exeundi potestas data esset, inde efficitur ut ei
otium non fueritin urbe. At Romae eo tempore inter·
missa sua studia revocavit (cl. ad. fam. 9, 1, 2) ac
medio mense Aprili ad Varronem scripsit uberiores se
quam antea ex litteris capere fructus (ad fam. 9, 3, 2),
pugnaque quae a. d. VIII. Id. April. ad Thapsum facta
est (cf. Ov. F ast. 4, 377) nuntiata adhuc in urbe mane-
bat (cf. ad fam. 9, 2), ut, cum paucis diebus post cla·
dem Pompeianorum Cato mortem sibi consciverit, Cicero
autem Brutum scripserit vivo ut videtur Catone (cf.
ΒΓ. 31, 118), veri simile sit hunc librum Romae esse
perfectum, ubi etiam postea eodem anno Ciceronem
pristinis abiectis occupationibus in litteris versatum esse
plures boc tempore scriptae epistulae sunt testes (cf. ad

fam. 9, 20, 3, 4, 4, 4, 9, 26, 1217). Quare ad id

 

