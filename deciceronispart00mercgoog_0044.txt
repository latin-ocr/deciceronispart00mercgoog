37

est descriptio qua quae forma et quasi naturalis nota
sit describitur (cf. de or. 3, 29, 115). Eadem igitur eo-
demque ordine atque in lib. de or. attributa definitioni
sunt in Topicis. In Partitionibus brevius et accuratius
sic definiendi ratio circumscribitur ut in genere sit de-
clarando et proprietate aut communium frequentia. Non·
nulli etiam ponuntur loci definitionis, contraria, dissimi-
lia, paria, descriptiones, consequentia, explicatio vocabuli
ac nominis (12, 41). Et totidem in Topicis (23, 88)
loci in huius generis quaestiones convenire dicuntur, con-
sequentia, antecedentia, repugnantia, adiuncta, causae,
effectus. Nemo autem qui hos locos, consequentibus quae
utrobique sunt exceptis, inter se contenderit dubitare
poterit, in Partitionibus qui enumerantur quin sint ad de-
finiendum accommodatiores.

Reliquum est id genus in quo iurene aliquid factum
sit quaeritur (14, 42), cuius locos Cicero bipertito in
Partitionibus distribuit. Agi enim in hoc genere demon·
strat aut de dolore depellendo et ulciscendo aut de pie·
tate, pudicitia, religione, patria, aut de necessitate, in·
scientia, casu. Ita etiam in lib. de inv. (2, 22, 66) in
iuris praeceptis disputatur praeter alia de vindicatione,
quae fiat defendendo et ulciscendo, de pietate et patria,
de religione. His igitur Cicero in Partitionibus similem
virtutem pudicitiam adiungit. Atque etiam tres quae
sequuntur locoS, necessitatem, inscientiam, casum, in lib.
de inv. ad idem genus refert (2, 31, 94). Confirmandi
autem locis explicatis reprehensionem persequitur.

Ac primum intellegi oportet locos esse reprehendendi
qui in hac parte exponuntur. Iure enim Cicero eam
quae in lib. de inv. facta est locorum et modorum ¹di·
stinctionem omnino in Partitionibus neglegit. Duo igi-
tur locorum genera distinguit, ita ut primum de fictis
falsisque negandis, deinde de iis quae pro veri similibus
sumuntur redarguendis dicat (12, 44); quae genera pror·

 

