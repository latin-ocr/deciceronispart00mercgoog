85

cumulatum est. Ineunte enim mense Novembri Cicero
nondum tertium de ‘officiis librum perfecerat (cf. ad. Att.
16, 11, 4), Romam autem rediit a. d. V. Idus. Dec. (of.
ad fam. 11, 5) atque inde'ab hoc tempore usque ad mor-
tem rursus omnes videtur curas cogitationesque in rem
publicam contulisse.

Libellum ergo de partitionibus oratoriis Cicero ex·
tremo fere anno ab urbe condita septingentesimo decimo
conseripsit eo consilio, ut filium Athenis peregrinantem
in studiis philosophicis et rhetoricis adiuvaret et ad
utrumque genus diligentius colendum incitaret. Cum
autem simul praecipuam in distribuendo partiendoque
collocans operam neque ad novos accedens fontes sed
maximam partem ex suis ipsius libris eorumve memo·
ria hauriens omnia quam accuratissime emendatissimeque
persecutus sit, quotienscumque sententia eius de aliqua
parte doctrinae rhetoricae quae fuerit quaeritur, nec va·

ria eius neglegi iudicia sed si quae¹ apparet progressio
considerari et Partitionum praecepta, non, ut fieri solet,
praetermitti, sed ut omnium extrema et cogitatissima
spectari maxime oportet.

 

