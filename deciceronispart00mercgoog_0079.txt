72

toritate rerum iudicatarum, fine aliquo periculi (36, 126),
similiterque communium quos adumbrat locorum oo-
mites et ministros adiungit locos quosdam inveniendi
(36, 127).

Superest illud genus causarum in quo quale quid
sit quaeritur, cuius. tractandi duplex praescribitur in Par·
titionibus modus, si quid iure factum esse defendatur et,
cum non iure factum esse concedatur, si venia petatur
ignoscendi (37, 129 sqq, 131 med). Et duae sunt huius
generis etiam in lib. de inv. partes, negotialis et iuridi-
cialis (2, 21, 62 sqq.); ex quibus rursus iuridicialis bi-
pertito dividitur, ut sit aut absoluta aut adsumptiva (2,
23, 69 sqq). Adsumptiva autem partes habet compara·
tionem, relationem criminis, remotionem mimimo, con·
cessionem, quae in purgationem et deprecationem tribui-
tur (2, 24, tr sqq). In qua partitione quae sunt duae
partes primae, negotialis et iuridicialis, si ita tantum
inter se differunt ut altera implicite et abscondite, altera
patentius et expeditius quaestionem recti et nori recti
contineat (cf. 2, 23, 69), ubi tandem confinium? Haec
igitur in Partitionibus servata non sunt sed duarum quae
sunt discriptae partium altera et negotialem et iuridicia-
lem partem praeter concessionem, altera eam partem con-
cessionis amplectitur quae purgatio vocatur deprecatione,
quae etiam in lib. de inv. probari in genere iudiciali vix
posse dicitur, omnino relicta. In primis vero de iure-
distribuendo disseritur, cuius primae partes et in Parti-
tionibus etin Topicis duae sunt, natura et lex sive in·
stitutum (p. or. 37, 129; top. 23, 90), tres autem in lib.
de inv. consuetudine pari ratione cum natura et lege
coniuncta (2, 22, 65 sqq). Sed tamen Partitiones et
Topica, magis inter se quam cum lib. de inv. consen·
tientia, non leviter in duobus illis generibus partiendis
discrepant. Aequitas enim idem est in Topicis quod ius
iusque divinum, quod in Partitionibus exaequo copulatur

 

