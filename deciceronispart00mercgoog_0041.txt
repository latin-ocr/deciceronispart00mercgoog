34

qui in Partitionibus exponuntur facta, quae in lib. de
inv. in iis numerantur quae personis attributa sunt.
Eosdem igitur locos qui in Partitionibus ad coniecturam
referuntur Cicero in lib. de inv. in praeceptis confirma·
tionis tractaverat. Nonnulla autem quae primum· per·
sonis et negotiis subiecerat accuratius postea pari ratione
cum personis et negotiis coniunxit. Nam etsi in
negotiis tractandis loci et tempora et eventus recte
spectantur, tamen eadem saepe non minus apte in
personis considerari possunt. Et sunt haec prae·
terea, quem admodum facta, ita ab ipsis personis et
negotiis diversa et seiuncta ut iure potius per se loci
quam quasi membra locorum habenda videantur.

Quae autem ad personas pertinent in duas partes
distribuuntur, naturam et fortunam (10‚35); quae quidem
secunda et quarta sunt ex undecim illis partibus in quas
hic locus in lib. de inv. (l, 24, 34 sqq.) dividitur. Sed
perspicuum est ad has duas notiones, quarum altera ea
quae in persona ipsa insident, altera ea quae quasi ex·
terna sunt complectitur, omnia posse quae de personis
dicenda sint revocari. Primum igitur naturam videamus,
quae, ut in Partitionibus praecipitur, et in corpore spec-
tatur etin animo. In libris autem de inv. primum,
partibus naturae enumeratis, ad hominum naturam sexuS,
natio, patria, cognatio, aetas referuntur. Deinde corn·
moda et incommoda commemorantur et corporis ct animi
atque ita ad eam partitionem quae prima est in Parti-
tionibus pervenitur. Et singula, quae in Partitionibus
in corpore et animo dicuntur considerari, etiam in lib.
de inv. respiciuntur. Quae tamen ad animum pertinent
non solum in commodis animi, quae ad naturam refe-
runtur (de inv. 1,24,35), sed etiam in quinta et sexta
ex iis rebus quae personis attributae sunt, in habitu et
adfectione animi, tractantur. Sin omnia ad duas quas
ante diximus notiones erant revocanda, patet ea quae

 

