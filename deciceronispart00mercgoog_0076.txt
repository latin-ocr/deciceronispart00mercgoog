69

eademque distinguit in lib. de inv, paulo aliter autem
rem universam distribuit. Locos enim coniecturae in
causam, personam, facturn, causamque in impulsionem
et ratiocinationem dividit (2, 5, 17 sqq), causae vero
partes ita exponit ut primum accusationem (ξ 19), deinde
defensionem (ἓ 25) tractet. Et in persona, expositis
prius iis rebus quae personis sunt attributae, eadem
atque in 'causa distinctione accusationis et defensionis
utitur. Sed si de ipsa causa tractanda (cf. p. or. 36,
123 in.) potius quam universe de locis coniecturae
(cf. p. or. 10, 34 sqq.) quaeritur, prava illa ratio est
qua uni alicui loco quiin accusationem et defensionem
cadit accusatio et defensio ut partes subiciuntur. Pri·
mum igitur loci exponuntur accusationis et insiti qni
dicuntur (32, 110 sqq.) et adsumpti (34,11”lsqq.); quae
duo genera etiam in lib. de inv. respiciuntur (cf. 2,
14, 46). Qui autem in priore genere tres in lib. de
inv. loci sunt, causa, persona, factum, eos Cicero in
Partitionibus duo facit, causam et eventum. Quibus
enim rebus demonstrari solet personas procliviores ad
factum fnisse, eas in causis facti ponit. Iam in causa·
rum praeceptis ad coniecturam accommodat quae modo
in suasionibus tractandis de causis, de utilitate, deque
efficiendi ratione praeceperat. Ita etiam summatim com·
prehendit quae fere in lib. de inv. in causae exposi-
tione de ratiocinatione (2, 6, 20) et in personae prae·
ceptis (2, 9, 28 sqq.) dixerat. Et quae de motu animi
sequuntur (por. 32, 112) eadem suntin quibus posita
est impulsio (cf. de inv. 2, b, 19). Neque alter accu-
sationis locus qui eventus vocatur maximeque ex facti
vestigiis constat novam quandam suppeditat materiam.
Non tam enim de facto ipso in eius loci qui factum ap-
pellatur tractatione disseritur quam de iis rebus quae
factum sequuntur aut curn eo coniunguntur (cf. de
inv. 2, 12, 38), in quibus etiam eventus attingitur

 

