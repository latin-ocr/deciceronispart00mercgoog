51

munibus rebus spectatis bipertito dividit partesque eius
magnitudinem animi et iustitiam vocat. Omnem autem in

lib. de inv. (2, 53, 159 sqq.) virtutem in quatuor dispertit
cx aequo coniunctas parteS, in prudentiam, iustitiam,
fortitudinem, temperantiam easdemque quatuor honestatis
partes, nominibus nonnumquam mutatis, discernit et enu-

merat in lib. defin. (2, 14, 45 sqq..; cf. 2, 16, 51) etin ’

Tusculanis disputationibus (3, 8, 16 sqq.) et in lib. de
off. (1, 6, 18 sqq.3 1, 7, 20 sqq.; l, 18, 61 sqq.3 1, 27,
93 sqq), neque aliter ut videtur rem instituit in pro-
prio quem scripsit de quatuor virtutibus libro (of. M. T.
Cic. scripta, recog. a C. F. W. Muellero, parth. votlss.
p. 340). Omni igitur in Partitionibus virtute in pru· ¹
dentiam et temperantiam divisa temperantiaeque iustitia
et magnitudine animi, quae fortitudinem continet, sub·
iectis, quae in reliquis libris quatuor virtutes sunt ad
duas revocantur.

Sed quaerendum etiam illud potest, non quot sint
virtutes, sed quibus in rebus virtus omnis vertatur aut
quibus ex fontibus manare videatur. Adfirmat igitur
Cicero in lib. de off. (2, 5, 18) (nam aliorum sententias
de initiis virtutis quas in lib. de fin. profert omittimus),
omnem virtutem tribus in rebus esse positam, quarum
una sit in veris perspiciendis, altera in perturbationibus
animi continendis, tertia in hominibus moderate et
scienter utendis. Valde autem nostro iudicio errat, si
quis, quem admodum Madvigius (ad Cic. defin. 4, 2, 4)
et Hammon), hocloco de virtutum partitione disputari
arbitratur. Nam Cicero neque singulas virtutes nomi·
nat et iisdem in libris, ut antea demonstravimus, eas
non tres sed quatuor esse ponit. Quatuor sunt igitur
virtutes et tres virtutum fontes in lib. de off. discripta

¹¹) cf. ad loc. (de off. 2,5, 18) Ο. Heius in cd. lib. de off.
a. 1878.

 

